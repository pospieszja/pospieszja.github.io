---
layout: post
title: Entity Framework Core
author: Jacek Pospieszyński
date: '2017-04-23'
categories: [DSP2017]
---
[Entity Framework Core](https://docs.microsoft.com/en-us/ef/core/) to lżejsza wersja starszego brata [Entity Framework](http://msdn.com/data/ef). Jego najważniejsza zaleta to możliwość wykorzystania w projektach .NET Core, czyli tym samym użycie na wielu platformach. Dziś opiszę swoje pierwsze przygody z **EF Core**.

![Entity Framework Core](/assets/2017-04-23-ef-core/ef-logo.png "Entity Framework Core")
<!--more-->

Aby rozpocząć pracę z **EF Core** należy dodać bibliotekę poprzez ``dotnet add package Microsoft.EntityFrameworkCore.SqlServer``. Dlatego, że korzystam z MS SQL Server wybrałem właśnie takiego dostawcę dla **EF Core**. Warto w tym miejscu wspomnieć, że po za MS SQL Server można połączyć się [m.in.](https://docs.microsoft.com/en-us/ef/core/providers/) z:
* SQLite
* InMemory
* MySQL
* PostgreSQL

Szczególnie InMemory wydaje się ciekawą opcją. Ponieważ pozwala na prototypowanie i testowania aplikacji bez konfiguracji lokalnego lub zewnętrznego środowiska bazodanowego. A jeśli zajdzie potrzeba pracy w środowisku produkcyjnym wystarczy przełączyć dostawcę (providera).

Utworzyłem prosty program, który dodaje obiekty typu ``Blog`` do bazy danych. 

Tak wygląda ciało klasy ``Blog``.

{% highlight csharp %}
public class Blog
{
    public int BlogId { get; set; }
    public string Url { get; set; }
}
{% endhighlight %}

Dodatkowo utworzyłem klasę ``EFContext`` w której odbywa się komunikacja z bazą dancyh. Co istotne dziedziczy po ``DbContext``dzięki można odpytywać i zapisywać dane. W moim przypadku klasa ``Blog`` będzie reprezentować model tabeli bazy danych dlatego, została utworzona właściowość typu ``DbSet<Blog>``.

Teraz należy użyć [narzędzia](https://docs.microsoft.com/pl-pl/ef/core/miscellaneous/cli/dotnet) ``dotnet ef``, które wygeneruje odpowiedni kod wykonujący polecenia SQL tworzące bazę danych. Jednak najpierw zależności - dodajemy ``dotnet add package Microsoft.EntityFrameworkCore.Design``. Potem z konsoli można wywołać ``dotnet ef migrations add InitialCreate``. Zostanie utworzony nowy folter ``Migrations``.

![ef migrations](/assets/2017-04-23-ef-core/ef-migrations.png "Entity Framework Migrations")

Niestety u mnie nie powiodło się to za pierwszym razem, konsola zwracała błąd, polecenie ``dotnet ef`` nie zostało znalezione. Okazało się, że wraz z dodaniem ``Microsoft.EntityFrameworkCore.Design`` powinna automatycznie znaleźć się w zależnościach biblioteka ``Microsoft.EntityFrameworkCore.Tools.DotNet`` odpowiedzialna za narzędzia EF, musiałem ją dodać ręcznie. Finalnie ``*.csproj`` wygląda tak:

{% highlight xml %}
<Project Sdk="Microsoft.NET.Sdk">
  <PropertyGroup>
    <OutputType>Exe</OutputType>
    <TargetFramework>netcoreapp1.1</TargetFramework>
  </PropertyGroup>
  <ItemGroup>
    <PackageReference Include="Microsoft.EntityFrameworkCore.Design" Version="1.1.1" />
    <PackageReference Include="Microsoft.EntityFrameworkCore.SqlServer" Version="1.1.1" />
    <PackageReference Include="System.Data.SqlClient" Version="4.3.0" />
  </ItemGroup>
   <ItemGroup>
    <DotNetCliToolReference Include="Microsoft.EntityFrameworkCore.Tools.DotNet" Version="1.0.0" />
  </ItemGroup>
</Project>
{% endhighlight %}

Następnie należy wykonać ``dotnet ef database update``, które na podstawie najświeższego pliku migrancyjnego modyfikuje bazę danych (usuwa i tworzy tabele).

Finalnie prosty kawałek kodu, który dodaje nowego bloga do bazy danych, a następnie wyświetla wszyskie istniejące wiersze tabeli ``Blogs`` wygląda następująco.

{% highlight csharp %}
  using (var db = new EFContext())
{
    var newBlog = new Blog();
    newBlog.Url = "https://blog.pospieszynski.net";
    db.Blogs.Add(newBlog);
    var count = db.SaveChanges();
    Console.WriteLine("{0} records saved to database", count);

    Console.WriteLine();
    Console.WriteLine("All blogs in database:");
    foreach (var blog in db.Blogs)
    {
        Console.WriteLine(" - {0}", blog.Url);
    }
}
{% endhighlight %}

To co przedstawiłem to tylko wierzchołek góry lodowej, po więcej odsyłam do dokumentacji. Wraz z postępami przy projekcie [DataBoard](https://github.com/pospieszja/DataBoard) na pewno pojawi się więcej informacji o **EFCore**.



