---
layout: post
title: Toggl
author: Jacek Pospieszyński
date: '2017-05-07'
categories: [DSP2017]
---
Pracując nad projektem bardzo często zastanawiałem się ile czasu nad nim spędziłem. Okay mogłem utworzyć arkusz kalkulacyjny do którego wpisywałbym datę oraz czas rozpoczęcia i zakończenia pracy. Jednak nie jest to do końca wygodne. Do tego zawsze trzeba mieć pod ręką plik ze swoimi danymi. Jeżeli ktoś pracuje zdalnie lub też jest freelancerem, i chce skrupulatnie liczyć czas pracy, potrzebuje lepszego narzędzia. Z pomocą przychodzi [Toggl](https://toggl.com), którego dziś krótko opiszę.

![Toggl](/assets/2017-05-07-toggl/toggl-logo.png "Toggl")
<!--more-->

**Toggl** to aplikacja pozwalająca na śledzenie czasu pracy oraz co za tym idzie przedstawienie zebranych danych w formacie raportów. Można z niej korzystać przez przeglądarkę internetową, ale istnieje również wersja desktopowa (Windows, Mac Linux) [Toggl Desktop](https://support.toggl.com/toggl-on-my-desktop/) z otwartym kodem źródłowym dostępnym na [GitHub](https://github.com/toggl/toggldesktop). Ponadto istnieją również wersje mobilne dostępne na iOS oraz Android.

Interfejs internetowy jest przyjemny dla oka i raczej intuicyjny dla wszystkich. Niestety jeszcze nie zdążyłem skorzystać z możliwości aplikacji desktopowej czy też mobilnej, tak więc nie jestem w stanie wypowiedzieć się na temat tych wersji.

Samo skorzystanie z aplikacji jest proste. Po pierwsze można utworzyć projekty, przy których się pracuje i przypisać aktualnie wykonywane zadanie do jednego z nich. Można również rozpocząć niezależne zadanie. Jak również można tagować swoje zadania. Wszystko to sprawia, że można przygotować dokładny raport w jaki sposób "zużyliśmy" swój czas.

Podstawowa funkcjonalność jest darmowa, jeżeli oczekujemy rozszerzonego formatowania, zarządzania projektem czy zespołem wtedy należy wykupić opcję Premium.

Ja postaram się od dziś śledzić swój czas i zobaczyć na co najwięcej zużywam swoich zasobów. Choć obawiam się trochę swoich wyników. Swoją drogą na przygotowanie tego wpisu poświęciłem 43 minuty ;-)